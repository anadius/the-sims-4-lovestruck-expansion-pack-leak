<!doctype html>
<html>
<head>

<style>
img {
  display: block;
  max-width: 100%;
  margin-top: 10px;
}
</style>

</head>
<body style="font-family: benton, sans-serif">

<img src="https://eaassets-a.akamaihd.net/content.ts4/images/55482/63.0x89.0/1169406_SB_63x89_fi_WW_^_2024-06-12-22-34-46_348d63c244c5a2fe091389150d11209722bb085c.jpg">
<img src="https://eaassets-a.akamaihd.net/content.ts4/images/55482/231.0x326.0/1169406_LB_231x326_fi_WW_^_2024-06-12-22-34-46_4e6d648a5e706987e104a7e61c6f41a2ab2533f9.jpg">

<h1>The Sims™ 4 Lemmenhuumaa Expansion Pack</h1>

<h3>Short description</h3>
<p>Se oikea odottaa.</p>

<h3>Long description</h3>
<p>The Sims 4 Lemmenhuumaa Expansion Pack tempaa simit romanssin pyörteisiin! Toimi Amorin lähettiläänä ja suunnittele simeille huikeat treffit. Simisi voi luoda profiilin Amorin pesä -deittisovelluksessa ja aloittaa deittailun. Tarjolla on uusia intiimejä puuhia, kuten sängyssä kuhertelu tai tapaaminen viekoittelevan tanssin merkeissä. Tuleeko suhteesta tulinen vai kireä? Kaikki on kiinni siitä, mitä simisi pitää viehättävänä. Ole siis tarkkana viehtymysten ja inhokkien kanssa.
<br>
<br>
Osta nyt, niin saat Sydänsuruja-bonusesineitä. Kaikki rakkaustarinat eivät pääty onnellisesti. Nosta särkyneet sydämet kunniaan Joet tulvimaan itke -silmänrajauksella, anna simillesi halittavaksi uusi Hertta-sydänpehmolelu ja auta hänet sinkkuelämän alkuun Lemppauspeti-parivuoteella (ex vei sängyn, muttei arvokkuutta... ihan kokonaan). Saat ne tehdessäsi tilauksen 27. kesäkuuta – 5. syyskuuta**.
<br>
<br>
<b>Kuumempia treffejä</b> – Amorin pesä -sovelluksessa simit voivat etsiä osumia, jotka saavat sydämen läpättämään. Sitten vain järjestämään treffejä uudella suunnittelujärjestelmällä. Voit valita simien treffipaikan ja aktiviteetit luodaksesi romanttisen tapaamisen, joka vie simeiltä jalat alta. Simit voivat pelata pelejä, kuherrella sängyssä tai lähteä Flirttiviltillä varustautuneina katselemaan jotakin kaunista maisemaa.
<br>
<br>
<b>Kaikki on kiinni vetovoimasta</b> – Mikä simiäsi viehättää? Viehtymykset ja inhokit määräävät, kuinka paljon vetoa simit tuntevat toisiinsa. Ne voivat olla mielenkiinnon kohteita, toimintoja ja vaikka mitä. Viehtymykset ja inhokit selviävät, kun simisi oppii tuntemaan kumppaninsa. Kehitä simien suhteita ja ylläpidä romanttista tyytyväisyyttä. Suhteen osapuolten tyytyväisyys voi olla erilainen, sillä simeillä on erilainen maku seurustelun suhteen. Simien välinen kanssakäyminen vaikuttaa myös siihen, onko heidän suhdedynamiikkansa lämmin, tulinen, kireä vai arvaamaton.
<br>
<br>
<b>Rakkautta rakastaville</b> – Romantiikka ei ole pelkkä sana, vaan se on taito, jonka oppimalla simit saavat uusia vietteleviä toimintoja. Romantiikkaa tavoitteleville simeille se on kokonainen elämäntapa. Todella toivoton romantikko voi jopa ryhtyä romantiikkakonsultiksi ja aloittaa rakkautta vaalivan uran. Kun simisi etenee urallaan, hän ansaitsee uusia tapoja edistää rakkautta ja saa kenties tavaraluetteloonsa söpöjä sydämenmuotoisia kalusteita.
<br>
<br>
<b>Treffi-iltoja unohtumattomassa kaupungissa</b> – Ciudad Enamorada on upea kaupunki, joka on kuin tehty romansseille. Sen kolme hurmaavaa naapurustoa tarjoavat lukuisia paikkoja, joissa simit voivat tutustua, flirttailla tai jopa pelehtiä. Uusi Sinkkujen suosiossa -tonttipiirre houkuttelee paikalle vapaita simejä.</p>

</body>
</html>