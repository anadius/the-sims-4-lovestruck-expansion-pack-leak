<!doctype html>
<html>
<head>

<style>
img {
  display: block;
  max-width: 100%;
  margin-top: 10px;
}
</style>

</head>
<body style="font-family: benton, sans-serif">

<img src="https://eaassets-a.akamaihd.net/content.ts4/images/55482/63.0x89.0/1169406_SB_63x89_da_WW_^_2024-06-12-22-34-47_1a55328069bffdefecc3b662a82bff1f10a831c2.jpg">
<img src="https://eaassets-a.akamaihd.net/content.ts4/images/55482/231.0x326.0/1169406_LB_231x326_da_WW_^_2024-06-12-22-34-47_a1e214b8396b977062a1de7c59c6309c66a95169.jpg">

<h1>The Sims™ 4 Kærlighedskuller Expansion Pack</h1>

<h3>Short description</h3>
<p>Mød dit match.</p>

<h3>Long description</h3>
<p>Udforsk romantik og kærlighed, mens du matcher med forførende simmere og planlægger spændende dates i The Sims 4 Kærlighedskuller Expansion Pack. Opret din simmers profil i datingappen Amors hjørne, og begynd at finde matches! Nye intime interaktioner som at putte i sengen eller mødes i en forførende dans venter på dig. Om simmernes dynamik ender med at blive hed eller anspændt, afhænger af, hvad simmerne finder tiltrækkende. Vær især opmærksom på romantiske plusser og minusser.
<br>
<br>
Køb nu for at få fingrene i Ondt i hjertet-bonusgenstande. Ikke alle kærlighedshistorier har en lykkelig slutning. Mærk lidt hjertesorg med en tudekikset eyeliner, put med den nye Herbert Hjertegod-bamse, og begynd livet som single med Slå op-dobbeltseng (din eks tog sengen, ikke din værdighed ... i hvert fald ikke det hele). Tilgængelige, når du bestiller mellem 27. juni og 5. september**.
<br>
<br>
<b>Planlæg de bedste dates</b> – Brug appen Amors hjørne for at finde matches, som får det til at kilde i maven på din simmer. Nu kan du planlægge en date med det nye datesystem. Du kan vælge, hvor I skal hen, og hvad I skal lave, så dit romantiske møde bliver helt perfekt og får dine simmere til at falde i svime af kærlighed. Simmere kan knytte bånd med hinanden ved at spille spil, putte i sengen og tage på en romantisk picnic og opleve et helt særligt øjeblik.
<br>
<br>
<b>Det handler om tiltrækning</b> – Hvad tænder din simmer? Romantiske plusser og minusser vil bestemme, hvor tiltrukket simmerne er af hinanden. De kan omfatte interesser, interaktioner og meget mere! Opdag dem, når dine simmere lærer deres partnere at kende, opbygger forhold og vedligeholder deres romantiske tilfredshed. Da simmere reagerer enten negativt eller positivt på interaktioner, kan kærester have forskellige tilfredshedsniveauer. Simmernes interaktioner med hinanden vil påvirke deres forhold og bestemme, om deres forholdsdynamik er sund, hed, anspændt eller uforudsigelig.
<br>
<br>
<b>Til kærlighedsfans</b> – Romantik er ikke bare et ord: Det er en færdighed, der låser op for forførende interaktioner. For simmere med romantiske stræbener er romantik og kærlighed en livsstil. De totalt håbløse romantikere kan blive kærlighedskonsulenter og gøre deres kærlighed til kærlighed til en levevej. Når de gør fremskridt på karrierestigen, kan de opnå nye måder at promovere kærligheden på og måske endda finde nogle nuttede, hjerteformede møbler i deres inventarliste.
<br>
<br>
<b>Dateaftener i en uforglemmelig by</b> – Bliv forelsket i en smuk by, som er skabt til romantik. Ciudad Enamorada har tre nabolag, der emmer af charme, og rummer masser af steder, hvor simmere kan mødes, flirte og endda kaste sig ud i lidt Juhuu. Der er også en Singlehygge-grundegenskab, som vil tiltrække single-simmere til at komme og hygge sig.</p>

</body>
</html>