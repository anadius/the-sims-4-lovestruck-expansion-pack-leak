<!doctype html>
<html>
<head>

<style>
img {
  display: block;
  max-width: 100%;
  margin-top: 10px;
}
</style>

</head>
<body style="font-family: benton, sans-serif">

<img src="https://eaassets-a.akamaihd.net/content.ts4/images/55482/63.0x89.0/1169406_SB_63x89_cs_WW_^_2024-06-12-22-34-47_90a25d017457ac3b24d44e6f92a9cbac7da32e89.jpg">
<img src="https://eaassets-a.akamaihd.net/content.ts4/images/55482/231.0x326.0/1169406_LB_231x326_cs_WW_^_2024-06-12-22-34-47_9976e6244ad3e403b72cebb0ea3b2a2cde40a6ab.jpg">

<h1>Rozšíření The Sims™ 4 Láska volá</h1>

<h3>Short description</h3>
<p>Najděte si protějšek.</p>

<h3>Long description</h3>
<p>Prozkoumejte svět romantiky, seznamujte se s okouzlujícími Simíky a plánujte vzrušující rande v rozšíření The Sims 4 Láska volá. Vytvořte svým Simíkům profil na seznamovací aplikaci U Amora a začněte poznávat budoucí partnery! Čekají vás nové intimní interakce, jako je mazlení v posteli nebo dostaveníčko se svůdným tancem. Vaše romantická dynamika může být žhavá nebo třeba napjatá, záleží na tom, jak to mají vaši Simíci rádi. Zvláštní pozornost věnujte tomu, co které Simíky bere, a co je naopak nebere.
<br>
<br>
Pořiďte si hned teď a získejte bonusové položky Srdcebol. Ne všechny milostné příběhy mají šťastný konec. Prožijte i zlomená srdíčka s líčením Jen se vyplakej, přitulte se k novému plyšákovi Herbertovi Srdíčkovi a začněte svobodný život s obyčejnou dvoupostelí Rozchod (váš expartner si sice postel odstěhoval, ale svou důstojnost pořád máte netknutou... z větší části). K dispozici při objednávce mezi 27. červnem a 5. zářím**.
<br>
<br>
<b>Plánujte pořádně žhavá rande</b> – Vyzkoušejte aplikaci U Amora a najděte s její pomocí Simíkům partnery, ze kterých se jim rozbuší srdíčka. Potom nachystejte rande pomocí nového systému plánování. Rozhodněte o tom, kam se půjde a co se bude dělat, a vytvořte tak romantická setkání, ze kterých půjdou Simíci do kolen. Simíci mohou své vztahy prohloubit při hraní her, mazlení v posteli nebo třeba na romantické dece na krásném místě při výjimečném společném zážitku.
<br>
<br>
<b>Všechno je to o přitažlivosti</b> – Co vašim Simíkům vyhovuje? Věci, které je berou a neberou, určují, jak moc to k sobě Simíky potáhne. Mohou sem patřit zájmy, interakce i další prvky! Objevujte je, zatímco se Simíci poznávají se svými partnery, budují vztahy a udržují romantickou spokojenost. Jelikož různým Simíkům mohou vyhovovat různé interakce, partneři mohou mít spokojenost na různé úrovni. Způsob vzájemné interakce Simíků také ovlivní, zda dynamika jejich vztahu bude milá, žhavá, napjatá nebo nepředvídatelná.
<br>
<br>
<b>Pro milovníky lásky</b> – Romantika není jen slovo, jde o dovednost, která zpřístupňuje svůdné interakce. Pro Simíky, kteří mají romantické aspirace, je romantika životním stylem. Opravdu beznadějní romantici se mohou dokonce stát romantickými konzultanty a na lásce k lásce si vybudovat kariéru. Při postupu v této kariéře se naučí nové metody, jak lásku podporovat, a možná i získají roztomilý srdíčkový nábytek.
<br>
<br>
<b>Randění v nezapomenutelném městě</b> – Zamilujte se do nádherného města jako stvořeného pro romantiku. Ciudad Enamorada má 3 sousedství, ze kterých přímo vyzařuje šarm, a spoustu míst, kde se Simíci mohou setkávat, flirtovat, a dokonce i milovat. K dispozici je i nová vlastnost pozemku „oblíbené místo nezadaných“, která láká volné Simíky, aby se přišli seznámit.</p>

</body>
</html>