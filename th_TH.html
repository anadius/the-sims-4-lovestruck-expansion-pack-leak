<!doctype html>
<html>
<head>

<style>
img {
  display: block;
  max-width: 100%;
  margin-top: 10px;
}
</style>

</head>
<body style="font-family: benton, sans-serif">

<h1>The Sims™ 4 Lovestruck Expansion Pack</h1>

<h3>Short description</h3>
<p>พบคู่ที่ใช่สำหรับคุณ</p>

<h3>Long description</h3>
<p>ควงคู่คบหากับซิมเจ้าเสน่ห์แล้วท่องไปในโลกแห่งความรักพร้อมวางแผนการออกเดตสุดประทับใจใน The Sims 4 Lovestruck Expansion Pack เขียนโปรไฟล์ให้ซิมของคุณสําหรับแอปหาคู่ Cupid's Corner แล้วนัดพบหน้ากับซิมที่แมตช์กัน! พบปฏิสัมพันธ์รูปแบบใหม่ที่เปิดโอกาสให้ชิดใกล้กันอย่างการอิงแอบแนบชิดบนเตียงหรือควงคู่กันไปเต้นรำโชว์ลีลาเย้ายวนใจ ความสัมพันธ์ของคุณจะลงเอยด้วยความซู่ซ่าหรือความเซ็งก็ขึ้นอยู่กับว่าซิมของคุณมีรสนิยมแบบไหน อย่าลืมดูความชอบ และไม่ชอบจะได้รู้ว่าอะไรคือสิ่งที่ชวนให้ดี๊ด๊าหรือหมดมู้ด!
<br>
<br>
สั่งซื้อตอนนี้เลยเพื่อรับไอเท็มโบนัส Heartbreak Happens เรื่องราวความรักไม่ได้จบลงด้วยความหวานชื่นสมหวังเสมอไป สัมผัสประสบการณ์รักคุดชวนปวดใจซึ่งมาพร้อมกับอายไลเนอร์น้ำตานอง กอดน้องตุ๊กตาหัวใจเฮอร์เบิร์ต และเริ่มต้นชีวิตโสดของคุณด้วยเตียงคู่ต่างคนต่างอยู่ (ถึงแฟนเก่าจะทำให้คุณเสียเตียงไป แต่ไม่มีทางทำให้คุณเสียหน้าได้... พูดถึงในภาพรวมน่ะ) ซึ่งจะได้รับหากสั่งซื้อภายในช่วงวันที่ 27 มิถุนายนถึง 5 กันยายน**
<br>
<br>
<b>วางแผนเดตสุดฮ็อต</b>  — ลองเปิดแอป Cupid’s Corner แล้วส่องหาคนที่จะทำให้หัวใจซิมเต้นรัว จากนั้นก็นัดพบหน้ากันผ่านระบบวางแผนเดตแบบใหม่ คุณเลือกได้ตามใจเลยว่าอยากไปที่ไหน และอยากทำอะไรเพื่อปลูกต้นรักให้คู่เดตของซิมประทับใจไม่รู้ลืม ซิมสามารถเติมความหวานชื่นเพิ่มความชิดใกล้ด้วยการเล่นเกม เคล้าคลอกันบนเตียง หรือใช้ผ้าปูโรแมนติกเติมความหวานกลางบรรยากาศสวยงามเพื่อสร้างช่วงเวลาสุดพิเศษก็ได้
<br>
<br>
<b>ใจประสานใจ</b> — อะไรบ้างที่ใช่สำหรับซิมของคุณ สิ่งที่ชอบ และไม่ชอบจะเป็นตัวบอกให้รู้ว่าซิมเข้ากันได้ดีแค่ไหน ทั้งในเรื่องของความสนใจ ปฏิสัมพันธ์ และอื่น ๆ เรียนรู้สิ่งเหล่านี้มากขึ้นเมื่อซิมสานสัมพันธ์ทำความรู้จักกับคู่รัก และรักษาระดับความรักความพึงใจที่มีต่อกัน เนื่องจากซิมแต่ละรายมีความชอบ และไม่ชอบที่แตกต่างกันไปสำหรับปฏิสัมพันธ์แต่ละแบบ คู่รักของซิมจึงอาจมีระดับความพึงพอต่างกันไป ปฏิสัมพันธ์ระหว่างกันของซิมจะส่งผลต่อความสัมพันธ์ของพวกเขาว่าจะหนักแน่นมั่นคง ซู่ซ่าร้อนแรง ชวนระอาพาเซ็ง หรือสามวันดีสี่วันเลิก
<br>
<br>
<b>แด่ผู้มีหัวใจเปี่ยมรัก</b> — ความรักไม่ใช่แค่ถ้อยคำที่พูดกัน แต่มันคือทักษะที่จะปลดล็อกเปิดทางสู่ปฏิสัมพันธ์วาบหวามใจ สำหรับซิมที่มีปรารถนาความโรแมนติก รักที่หวานชื่นคือคำตอบที่ใช่สำหรับชีวิตนี้ แม้แต่ซิมที่สิ้นหวังเรื่องความรักก็สามารถรับบทที่ปรึกษาปัญหาหัวใจและใช้ความชอบความสนใจเรื่องรัก ๆ ใคร่ ๆ มาต่อยอดสร้างอาชีพได้ เมื่อพวกเขาเติบโตก้าวหน้าในสายงานก็จะได้เรียนรู้วิธีใหม่ ๆ ในการสานสายใยรัก แถมยังอาจจะได้เฟอร์นิเจอร์รูปทรงหัวใจสุดมุ้งมิ้งมาไว้ในครอบครองด้วย
<br>
<br>
<b>ออกเดตท่องราตรีในเมืองสุดประทับใจ</b> — ตกหลุมรักเมืองแสนงามที่อบอวลไปด้วยไอรัก พบละแวกบ้าน 3 แห่งใน Ciudad Enamorada ที่เปี่ยมเสน่ห์น่าหลงใหล และมีสถานที่มากมายให้ซิมได้พบปะ กุ๊กกิ๊ก และวู้ฮู่กันให้ฉ่ำใจ แถมยังมีจุดนัดพบคนโสดที่เป็นแหล่งชุมนุมสังสรรค์ระหว่างชาวซิมที่หัวใจยังว่างด้วย</p>

</body>
</html>